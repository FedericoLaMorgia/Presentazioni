{"body":"### Cos'è questa Verona Wireless Community?\r\nÈ un gruppo di persone che costruiscono una grande rete wireless sopra ai tetti di Verona.\r\n\r\n### Come lo fanno?\r\nInstallando sui tetti di proprietà dei privati cittadini delle [piccole](http://blog.ninux.org/wp-content/uploads/2011/03/IMG_0444.jpg) antenne wireless.\r\n\r\n### Perché lo fanno?\r\nCiascuno ha le sue motivazioni! \r\n\r\nAlcuni **esempi** possono essere: \r\n* eliminare il digital divide connettendo case di montagna, \r\n* comunicare in libertà senza che il nostro provider decida al posto nostro,\r\n* creare una rete che resista ai terremoti e ai tentativi di censura,\r\n* avere internet anche quando non funziona l'adsl,\r\n* ...\r\n\r\n### Ma c'è un manifesto o qualche linea comune?\r\nL'unico imperativo è _decentralizzazione_. Perciò non c'è un manifesto ufficiale che lega tutti i partecipanti, ci ispiriamo al [manifesto di Ninux](http://wiki.ninux.org/Manifesto), la community wireless di Roma.\r\n\r\n### La rete copre tutta Verona?\r\nDobbiamo ancora iniziare. Ecco la [**MAPPA di Verona Wireless Community**](http://map.ninux.org/select/veronailario/) (i nodi arancioni sono nodi potenziali, non ancora esistenti). Aggiungiti alla mappa!\r\n\r\n### A chi è ristretto l'accesso?\r\nL'ingresso nella Community non è ristretto a nessuno, l'ingresso di gente diversa da noi aiuta la decentralizzazione. \r\nPer quanto riguarda la connessione col portatile alla rete: dipende, essendo una rete senza una linea guida unica ciascun possessore di una antenna decide a chi aprire la connessione.\r\n\r\n### E chi è in questa Verona Wireless Community?\r\nSono dei veronesi che dedicano parte del loro tempo a questo progetto, non associati in un unico gruppo.\r\n\r\nQui trovate i siti dei partecipanti che trattano di questa rete:\r\n* per ora nessun altro sito.\r\n\r\n### Ma chi c'è dietro a questa cosa?\r\nDato che l'unico punto fisso è la decentralizzazione, speriamo che dietro questo progetto ci siano tante persone o gruppi di ogni tipo e più diversi possibile che si dividano il potere e il controllo sulla rete. Appena partirà il progetto verrà aperta una mailing list pubblica. Per ora chi scrive è Ilario (email in fondo alla pagina) studente universitario che ha partecipato alla realizzazione di eigenNet, un progetto simile a Pisa.\r\n\r\n### Ma trovarvi di persona?\r\nNon c'è un ritrovo ufficiale di tutti i partecipanti, ma ci saranno ritrovi di parte dei partecipanti.\r\nEcco l'elenco delle varie riunioni/email e mailing list per tenersi informati coi vari gruppi:\r\n* contattaci (email in fondo alla pagina) che organizziamo una pizza!\r\n\r\n# ===> E se volessi aggiungermi? <===\r\n**Bene!** Aggiungi un segnaposto sulla [mappa di Verona Wireless Community](http://map.ninux.org/select/veronailario/) (se hai problemi nell'uso della mappa leggi [qui](http://blog.ninuxcalabria.eu/2012/07/come-segnalare-un-nuovo-nodo-potenziale.html) ), iscriviti nella mailing list (che non esiste ancora), presentati alla community e leggi questa pagina: [Installare un nuovo nodo](https://github.com/VeronaWirelessCommunity/Configurazioni/wiki/Installare-un-nuovo-nodo).\r\n\r\n### Ma è legale?\r\nIncredibilmente sì! Basta rispettare i limiti di potenza e assumersi la responsabilità del traffico nel caso si decidesse di condividere la propria ADSL di casa. Condividere con altri la propria connessione senza chiedergli i documenti è legale da quando il decreto Pisanu non è stato prorogato. Grazie al Codice delle comunicazioni elettroniche aggiornato dal DL 28 maggio 2012, n. 70 entrato in vigore il 6 giugno 2012 [scaricalo](http://www.key4biz.it/files/000198/00019871.pdf) i collegamenti ad uso privato che fanno uso di tecnonologie wi-fi (RadioLAN-HiperLAN) sono stati liberalizzati, pertanto non necessitano più di autorizzazione, anche  se al di fuori del fondo privato.\r\nEcco un approfondimento sulle [leggi per il wireless](http://wiki.ninux.org/LeggiWireless).\r\n\r\n### E quanto costerebbe?\r\nPoco, dal minimo minimo minimo di costo di una antenna (40-80 euri), un po' di cavo di rete schermato FTP e della guaina corrugata ad un massimo di più di una antenna direzionale, una antenna omnidirezionale, palo telescopico, staffe, tiranti, switch, scatole stagne, guaine corrugate, componenti elettriche, server in casa e chi più ne ha più ne metta. Di corrente elettrica si spende una cifra ridicola, stimabile in 3 euri all'anno per ogni antenna montata. Altre informazioni sono reperibili [qui](http://wiki.ninux.org/Quanto%20Costa%20Un%20Nodo).\r\n\r\n### Ok, se ho un tetto di proprietà lo posso fare, ma se sto in condominio?\r\nIn casi eccezionalmente fortunati può esser sufficiente piazzare l'antenna fuori dalla finestra.\r\nAltrimenti si spera che il condominio non abbia nulla in contrario al fatto di avere una antenna in più sul tetto. In ogni caso esiste il diritto di antenna espresso ai punti 209.1 e 105.1.b del Codice delle comunicazioni elettroniche aggiornato dal DL 28 maggio 2012, n. 70 entrato in vigore il 6 giugno 2012 [scaricalo](http://www.key4biz.it/files/000198/00019871.pdf). Le antenne consumano molto poco (max 5W, circa un decimo di una medio-piccola lampadina a incandescenza) ed è possibile alimentarle dall'appartamento del proprietario (ad esempio tirando un cavo di rete con power over ethernet). \r\n\r\n### E il vostro sito è tutto qua?\r\nQui si raccolgono solo informazioni generali e condivise da tutti i partecipanti, come la configurazione delle antenne nel [wiki tecnico](https://github.com/VeronaWirelessCommunity/Configurazioni/wiki).\r\n\r\nL'elenco dei siti gestiti da partecipanti alla rete e che trattano della rete wireless lo trovate in cima a questa pagina nel paragrafo _E chi è in questa Verona Wireless Community?_.\r\n\r\n### Ma la documentazione fa schifo!\r\nCome scritto sopra, su questa pagina e nel wiki tecnico si tengono solo le informazioni oggettive e condivise. Tutti sono invitati a migliorare questa pagina e la documentazione che sta sul [wiki tecnico](https://github.com/VeronaWirelessCommunity/Configurazioni/wiki) ed a partecipare ad uno dei siti dei partecipanti o ad aprirne uno! Ecco le [istruzioni](https://github.com/VeronaWirelessCommunity/veronawirelesscommunity.github.com/wiki/Modificare-il-sito-e-i-wiki) per modificare questo sito e il wiki tecnico.\r\nInformazioni di ogni genere sulle community wireless le potete trovare [qui](http://wiki.ninux.org/Guide).\r\n\r\n### Referenze?\r\nParlano di noi:\r\n* per ora nessuno\r\n\r\n### Contatti\r\n![email Ilario Gelmetti](http://eigenlab.org/~ilario/email.png)","tagline":"Sito web della rete wireless popolare di Verona.","google":"","note":"Don't delete this file! It's used internally to help with page regeneration.","name":"Verona Wireless Community"}